Shuup hallintapaneelin käyttö
=============================

Navigointi hallintapaneelin valikossa
~~~~~~~~~~~~~~~~~~~~~~~~~~~~~~~~~~~~~

Shuupin hallintapaneelin valikko sisältää listan kategorioista.
Kukin kategoria sisältää yhden tai useamman linkin aihekohtaisille
hallintasivuille.

Jos kategoria sisältää vain yhden mahdollisen valinnan, kategorian
klikkaaminen ohjaa automaattisesti kyseiselle sivulle. Jos kategoria
sisältää useamman mahdollisen valinnan, klikkaaminen avaa
kategoriaan kuuluvat valinnat näkyviin.

Taulukoiden uudelleenjärjestäminen ja suodattimet
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Osa Shuup hallintapaneelin sivuista sisältää eri nimikkeitä sisältäviä
taulukoita (kuten asiakkaita, tilauksia tai tuotteita).
Osiosta riippuen, joidenkin taulukoiden rivit on mahdollista
järjestää uudelleen tai suodattaa.

Jos sarake on mahdollista järjestää uudelleen, järjestämisperusteen
(järjestämätön, aakkosjärjestys tai käänteinen aakkosjärjestys) voi
vaihtaa klikkaamalla sarakkeen otsikkoa.

Jos sarakkeessa on mahdollista käyttää suodatinta, on taulukon ohessa
tekstikenttä tai muu suodatinkenttä, jolla käytettävä suodatin voidaan
valita. Kun suodatin on valittu, rivit, jotka eivät vastaa suodattimen
valintaa eivät näy taulukossa.
